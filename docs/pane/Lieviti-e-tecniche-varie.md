# Varie

## Metodi per velocizzare la lievitazione

### Riscaldare leggermente il forno

Quando vengono in contatto con temperature più alte di 38 °C i lieviti iniziano a morire, bloccando così la loro attività. Ecco perché quando si applica questa tecnica bisogna prestare un po’ di attenzione a non far surriscaldare l’impasto. Nella pratica, si rivela facile come la precedente: riscalda per pochi secondi il forno alla temperatura minima (30-35 °C), spegnilo e inserisci il contenitore. Sarà il calore residuo a favorire la lievitazione.

### Pentolino di acqua bollente

Si sfrutta insieme la combinazione di calore e di umidità delle camere di lievitazione professionali, ricreandola in modo casalingo. Basta scaldare un pentolino con acqua (non serve che arrivi a bollore) e poi disporlo nel ripiano inferiore del forno spento. In quello superiore, sopra la griglia, metti il contenitore con l’impasto: l’ambiente avrà una temperatura più calda e si svilupperà una moderata quantità di vapore che potenzia il processo.