---
tags:
    - Maiale
    - Funghi
    - Porcini
    - Senape
---
# Filetto di maiale con funghi porcini

![](../img/Filetto-di-maiale-con-funghi-porcini.webp)

## Ingredienti

| Ingredienti                  | Ingredienti             |
| ---------------------------- | ----------------------- |
| **600 g** - Filetto di maiale  | Senape |
| **4** - Funghi porcini medi | Olio evo |
| **4-5** - Patate | Burro |
| Fiocchi di sale | |

## Procedimento

> Preriscaldare il forno a 180°

1. Pulite eventuali grassi rimasti attaccati al filetto, aggiungete dei fiocchi di sale e della senape. Spezzettate i cristalli di sale e massaggiate la carne su cui avete versato la senape. Fate riposare il filetto per 15 minuti e preparate il contorno.
1. Mettete in una padella dell'olio e del burro, lavate i funghi sotto acqua corrente velocemente e passate i gambi con un pò di carta da cucina per rimuovere la terra residua. Tagliate i funghi in maniera grossolana.
1. Sbucciate le patate e tagliatele a pezzi, mettetele a cuocere nella padella, aggiustate di sale e poi mettete i funghi. Alzate la fiamma per i primi due minuti, aggiungete ancora un pizzico di sale e coprite con della carta forno con un foro per far uscire il vapore e fate cuocere per una ventina di minuti.
1. Mentre le verdure cuociono, preparate il filetto prendendo una padella. Quando la padella è calda, adagiate il filetto e lasciatelo cuocere per due minuti prima di girarlo. Cuocete anche il lato corto in modo da sigillare il filetto.
1. Mettetelo poi in forno già caldo a 180° per 5 minuti per completare la cottura. Togliete la pentola con il filetto dal forno, posatelo su un tagliere e tagliatelo a fette di poco più di un centimetro con un coltello. Mettete intorno al filetto le verdure cotte al vapore e, per finire, terminate con un giro d'olio a crudo e del sale in fiocchi.     
