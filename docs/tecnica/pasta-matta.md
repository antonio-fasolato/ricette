---
tags:
  - Pasta matta
---

## Introduzione

La pasta matta è una preparazione di base molto simile alla pasta brisè ma realizzata senza il burro, a cui si aggiunge una minima quantità di olio per ottenere la giusta fragranza. 

Utilizzata solitamente per realizzare strudel e torte salate, la pasta matta viene definita anche "pasta morta" per l'assenza del lievito: basteranno infatti 30 minuti di riposo e potrete utilizzare subito questo impasto per realizzare i vostri piatti! 

Grazie al vino otterrete una pasta morbida ed elastica che senza troppa fatica riuscirete a stendere fino ad ottenere una sfoglia sottilissima... minore sarà lo spessore maggiore sarà il grado di croccantezza! 

Potrete profumare questa pasta con delle erbe aromatiche come timo o rosmarino per un profumo davvero unico. 

Preparate fagottini, croissant salati e pizze rustiche, il gusto neutro della pasta matta si sposerà con tantissimi ingredienti!

![](../../img/pasta-matta.webp)

## Ingredienti

| Ingredienti                  | Ingredienti             |
| ---------------------------- | ----------------------- |
| **400 g** - Farina 00 | **200 g** - Vino bianco |
| **10 g** - Sale fino | **30 g** - Olio evo |

## Procedimento

1. Per preparare la pasta matta versate in una ciotola la farina, il sale, e il vino.
2. Aggiungete anche l’olio. Mescolate con un cucchiaio o una forchetta sino a che gli ingredienti non inizieranno ad amalgamarsi.
3. Iniziate ad impastare a mano, poi trasferite l’impasto sul banco da lavoro e continuate a lavorarlo.
4. Dovrete ottenere un panetto liscio e omogeneo. 
5. Avvolgetelo nella pellicola e lasciatelo riposare in frigorifero per almeno minuti. 
6. A questo punto potrete stendere la pasta matta e usarla nelle vostre ricette!

## Note

- Potete arricchire la pasta matta con semi di papavero, di finocchietto o anche di cumino, per renderla più particolare.
- Se non volete utilizzare solo vino potete dividere la dose a metà e utilizzare 100 g di acqua e 100 g di vino o sostituirlo del tutto con acqua.
- Per questa preparazione si consiglia un utilizzo che preveda una sfoglia molto sottile.
- La pasta può essere fatta riposare a temperatura ambiente
