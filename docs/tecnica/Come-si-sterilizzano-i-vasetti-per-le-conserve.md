## In acqua bollente

Il modo più semplice è quello di metterli vuoti in acqua bollente e lasciarli a bagno per almeno mezz'ora. Fate lo stesso anche con i tappi. Per evitare che si creino crepe o si rompano i vetri, foderate la pentola con uno strofinaccio di cotone pulito. Inserite i barattoli con l'apertura verso l'alto. Una volta tolti dall'acqua, scolateli, lasciateli asciugare, sempre a testa in giù, e raffreddare. Non è necessario che si raffreddino se la marmellata che dovete mettere al loro interno è calda!

## In lavastoviglie

Un altro metodo molto semplice per sterilizzare i vasetti prevede l'utilizzo della lavastoviglie, attraverso un lavaggio ad alta temperatura. Una volta terminato, riempite con le conserve i barattoli in vetro, ancora caldi, e tappateli. Il coperchio dovrà fare il tipico clic, che denota l'azione sottovuoto.

## In forno

Accendete il forno a 120 gradi e mettete sulle griglie del forno dei fogli di carta forno. Appoggiate qui i barattoli e i coperchi, stando attenti a non farli toccare tra loro. Lasciate il tutto nel forno per almeno una ventina di minuti. Una volta trascorso il tempo, togliete i vasetti aiutandovi con una presina così da non scottarvi, e riempiteli subito di marmellata calda. Chiudete ermeticamente e, voilà, il gioco è fatto.


## In microonde

Bastano due minuti al massimo della temperatura per sterilizzare i vasetti per le vostre marmellate nel microonde. Inseriteli nel forno con due dita d'acqua all'interno, poi, quando vedete il bollore, estraeteli e fateli asciugare su un panno pulito. Non sterilizzate però in microonde i tappi di alluminio!