---
tags:
  - Zucca
---

![](../../img/Pasta-con-la-zucca.webp)

## Ingredienti

| Ingredienti                  | Ingredienti             |
| ---------------------------- | ----------------------- |
| **320 g** - Farfalle | **600 g** - Zucca |
| **60 g** - Pancetta affumicata | **1 rametto** - Rosmarino |
| **150 g** - Brodo vegetale | **5- g** - Olio evo |
| **40 g** - Ricotta vaccina | **30 g** - Scalogno |
| Sale e pepe | |

## Procedimento

1. Per preparare la pasta con la zucca, per prima cosa prendete la zucca: tagliatela prima in grosse parti, togliete i semi e i filamenti interni, poi tagliatela a fette e togliete la buccia.
2. Tagliate le fette prima in striscioline e poi a cubetti di circa 1 cm, poi prendete la pancetta e tagliatela a piccole striscioline, quindi mettete da parte la zucca e la pancetta in due ciotole.
3. Nel frattempo mettete a bollire una pentola di acqua salata; tritate lo scalogno poi prendete una padella, versate l'olio scaldate e unite lo scalogno tritato. 
4. Mescolate e lasciate cuocere dolcemente mescolando di tanto in tanto perchè non si bruci.
5. Quando lo scalogno sarà appassito, aggiungete la pancetta e fatela rosolare per qualche minuto assieme ai rametti di rosmarino. Lasciate il rametto intero e, dopo aver lasciato insaporire, toglietelo. 
7. Dopodiché aggiungete anche la zucca in padella e mescolate il tutto.
8. Regolate di pepe e sale e coprite con il brodo vegetale (o acqua calda) cuocendo per 15-20 minuti. 
9. Quando l'acqua bolle, mettete a cuocere la pasta.
10. Separate una parte di zucca stando attenti a non prendere anche la pancetta e trasferitela in un mixer in cui unirete anche la ricotta.
11. Azionate le lame fino ad ottenere un composto cremoso che trasferirete di nuovo nella padella con il condimento per donargli la giusta cremosità.
12. Scolate ora la pasta al dente direttamente nella padella e mescolate bene per la pasta affinché assorba il condimento. 
13. Ora la pasta con la zucca è pronta per essere impiattata ed essere gustata!

## Note

- Se volete, potete sostituire il rosmarino con del prezzemolo, la pancetta con dello speck e aggiungere del Parmigiano o Pecorino grattugiato!