# Girelle di petto di pollo e zucchine

![](../../img/Girelle-di-petto-di-pollo-e-zucchine.webp)

| Ingredienti                  | Ingredienti             |
| ---------------------------- | ----------------------- |
| **800 g** - Petto di pollo (fettine sottili) | **150 g** - Pangrattato |
| **400 g** - Zucchine | **70 g** - Parmigiano |
| **200 g** - Prosciutto cotto | Scorza di limone |
| Sale | pepe |
| Olio evo | |

## Procedimento

> Preriscaldare il forno a 180°

1. Per preparare le girelle di petto di pollo e zucchine iniziate dalla panatura: in una ciotola versate il pangrattato e il Parmigiano Reggiano DOP grattugiato. Insaporite con sale, pepe e la scorza grattugiata di un limone.
1. Mescolate e tenete da parte per un momento. 
1. Ora lavate bene le zucchine e spuntatele, poi affettatele con un pelapatate o una mandolina. Dovrete ricavare delle fettine molto sottili, spesse circa 1 mm. 
1. A questo punto prendete le fettine di petto di pollo; dovranno essere sottili. 
1. Passatele prima nell'olio da entrambi i lati e poi nella panatura. Proseguite in questo modo sino a panare bene tutte le fettine da entrambi i lati. 
1. Ora stendetene una su un tagliere, posizionate sopra un paio di fette di zucchine e aggiungete una fettina di prosciutto cotto.
1. Arrotolate in modo da formare un rotolino, poi dividetelo a metà. Sistemate le girelle in uno stampo grande circa 22 cm rivestito con carta forno.
1. Cospargete con la panatura avanzata e aggiungete un filo d'olio. Cuocete in forno ventilato a 180° per circa 30-35 minuti, fino a doratura. 
1. Trasferite le girelle di pollo e zucchine in un piatto e servite subito.

## Note

- Potete arricchire la panatura con del Pecorino o con delle erbe aromatiche tritate.
- Le girelle di pollo e zucchine si possono conservare in frigorifero per 1-2 giorni.
- Sconsigliamo la congelazione.

