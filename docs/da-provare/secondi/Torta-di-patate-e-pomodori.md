---
tags:
  - Patate
  - Pomodoro
  - Cipolla
  - Emmenthal
---
# Torta di patate e pomodori

![](../../img/Torta-di-patate-e-pomodori.webp)

## Ingredienti

| Ingredienti                  | Ingredienti             |
| ---------------------------- | ----------------------- |
| **600 g** - Patate | **4 cucchiai** - Emmentaler gratugiato |
| **3** - Pomodori   | **$\frac{1}{2}$ cucchiaio** - Prezzemolo tritato |
| **800 g** - Cipolle bianche novelle | **3** - Uova |
| **3 cucchiai** - Olio evo | **1,5 dl** - LAtte |
| **1 l** - Brodo vegetale | Sale e pepe |
| **1 foglia** - Alloro | |

## Procedimento

> Preriscaldare il forno a 180°C

1. Lavate le cipolle, asciugatele, affettatele e mettetele in una padella con metà dell'olio, qualche cucchiaio di brodo vegetale e un pizzico di sale; coprite il recipiente e fatele cuocere a fuoco basso per circa 15 minuti, badando che non prendano colore e unendo eventualmente qualche altro cucchiaio di brodo.
1. Alla fine rovesciatele in un colino e lasciatele sgocciolare per altri 15 minuti.
1. Lavate, asciugate e affettate i pomodori e metteteli su carta da cucina per far assorbire l'acqua di vegetazione.
1. Sbucciate le patate, lavatele, tagliatele a julienne con l'apposito attrezzo
1. cuocetele per 5 minuti in acqua bollente salata a cui avrete unito la foglia di alloro.
1. Scolatele bene e trasferitele in una pirofila o in una teglia unta con il rimanente olio; pressatele con il dorso di un cucchiaio facendole aderire bene al fondo e ai bordi, spolverizzatele con 2 cucchiai di emmentaler grattugiato
1. mettete in forno già caldo a 180 °C per 10 minuti.
1. Trasferite in una ciotola le cipolle sgocciolate e aggiungetevi il formaggio rimasto, il  prezzemolo, le uova e il latte; salate, pepate e mescolate bene.
1. Versate il composto sulle patate, distribuitevi sopra le fette di pomodoro, salate leggermente e rimettete in forno per 25 minuti.
