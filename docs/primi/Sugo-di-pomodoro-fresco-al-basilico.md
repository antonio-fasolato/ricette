---
tags:
    - Pomodoro
---
# Sugo di pomodoro fresco al basilico

![](../img/Sugo_di_pomodoro_fresco_al_basilico.webp)

## Ingredienti

| Ingredienti                  | Ingredienti             |
| ---------------------------- | ----------------------- |
| **1,2 kg** - Pomodori ramati | **q.b.** - Sale fino     |
| **3 cucchiai** - Olio evo    |  **8 foglie** - Basilico |

## Procedimento

1. Quando acquisterete i pomodori da sugo, controllateli uno ad uno, eliminando quelli guasti, macchiati o ammaccati. Eliminate i piccioli e lavateli molto bene, quindi asciugateli.
2. Tagliate in due metà ogni pomodoro e levate ad ognuna di esse la parte verde del picciolo. Spremete in una ciotola o nel lavandino le due metà del pomodoro affinché fuoriescano tutti i semi.
3. Mettete i pomodori da sugo in una pentola di acciaio, che sistemerete sul fuoco basso coperta dal coperchio; lasciate cuocere i pomodori, girandoli di tanto in tanto, finché risulteranno appassiti e si disferanno.
4. A questo punto passate i pomodori con il passaverdura facendo convergere il sugo in una ciotola.
5. Una volta passati tutti i pomodori, versate la passata in una pentola d'acciaio più piccola che metterete sul fuoco.
6. Aggiungete al sugo il sale e l'olio e fatelo consumare a fuoco vivace fino alla densità desiderata, poi spegnete il fuoco e aggiungete alla salsa il basilico intero o spezzettato grossolanamente a mano.

