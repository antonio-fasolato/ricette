---
tags:
  - Orzo
  - Funghi
  - Patate
---

# Zuppa d'orzo in brodo di croste di Grana Padano e funghi porcini

![](../img/Zuppa-orzo-e-porcini00.webp)

## Ingredienti

| Ingredienti                  | Ingredienti             |
| ---------------------------- | ----------------------- |
| **200 g** - Orzo  | **1 spicchio** - Aglio |
| **200 g** - Croste di Grana Padano | Olio evo |
| **200 g** - Funghi secchi porcini | Sale |
| **40 g** - Grana Padano grattugiato | Pepe |
| **1** - Scalogno | Erbe aromatiche (timo, menta, salvia e rosmarino) |
| **2** - Patate |  |

## Procedimento

1. Preparate il brodo con un trucchetto per renderlo più saporito: aggiungete delle croste di Grana Padano o di Parmigiano Reggiano nell'acqua. 
1. Nel frattempo, ammollate i funghi secchi in una ciotolina piena d'acqua per farli reidratare. Basta qualche minuto.
1. A questo punto, prendete un pentolino e scaldatevi dell'olio. Aggiungete uno spicchio d'aglio in camicia schiacciato e dello scalogno affettato finemente. Una volta appassiti, aggiungete l'orzo in pentola e fatelo tostare per qualche minuto.
1. Ora prendete le patate già sbucciate e tagliate a cubetti (cercate di farli della stessa misura) e aggiungetele all'orzo. Mescolate bene e iniziate la parte della cottura vera e propria aggiungendo del brodo filtrandolo con un colino.
1. Aggiungete i funghi dopo 20 minuti di cottura e fate cuocere aggiungendo il brodo se serve per altri 10 minuti e mescolando spesso. Per la mantecatura, spegnete il fuoco e aggiungete il Grana grattugiato mescolando lentamente ma senza fermarvi.
1. Per profumare e rendere il piatto ancora più gustoso aggiungete abbondante olio extravergine d'oliva e mantecate sempre a fuoco spento. Poi, preparate un trito di erbe aromatiche miste e aggiungetelo al piatto subito prima di servire la zuppa!
