# Barchette di zucchine con stracchino e tonno

![](img/Barchette-di-zucchine-con-stracchino-e-tonno.jpg)

{{hi:Zucchine}}
{{hi:Stracchino}}
{{hi:Tonno}}

## Ingredienti

| Ingredienti                  | Ingredienti             |
| ---------------------------- | ----------------------- |
| **4** - Zucchine | **4 foglie** - Menta |
| **100 g** - Stracchino | Olio evo |
| **100 g** - Tonno | Sale e pepe |
| Erba cipollina | |

## Procedimento

1. Per preparare le barchette di zucchina con stracchino e tonno per prima cosa lavare con cura le zucchine ed eliminare le due estremità. Dividerle a metà per il lungo e aprirle, tenendo la parte interna rivolta verso l'altro.
1. Aiutandosi con un cucchiaino, scavare il centro delle due metà, conservando la polpa in una ciotola abbastanza capiente.
1. Spennellare le zucchine con un pò d'olio d'oliva e cuocerle su una padella ben calda per circa cinque minuti.
1. Nel frattempo, sminuzzare l'erba cipollina e la menta e aggiungerle nella ciotola con la polpa delle zucchine.
1. Aggiungere anche lo stracchino senza lattosio, il sale, il pepe e un filo d'olio. Mescolare il composto fino a renderlo una crema omogenea.
1. Terminata la cottura delle zucchine, farcire il centro con la crema di stracchino, erbe e polpa di zucchine.
1. Prima di servire, aggiungervi sopra il tonno e condire le barchette con un filo d'olio extra vergine di oliva.
