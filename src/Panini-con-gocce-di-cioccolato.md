# Panini con gocce di cioccolato

![](img/Panini-con-gocce-di-cioccolato.webp)

## Ingredienti

**Lievitino**

| Ingredienti                  | Ingredienti             |
| ---------------------------- | ----------------------- |
| **100 g** - Farina manitoba | **100 g** - Acqua |
| **5 g** - Lievito di birra fresco | |

**Impasto**

| Ingredienti                  | Ingredienti             |
| ---------------------------- | ----------------------- |
| **200 g** - Farina manitoba | **160 g** - Farina 00 |
| **200 g** - Gocce di cioccolato fondente| **150 g** - Latte intero a teperatura ambiente|
| **50 g** - Zucchero | **70 g** - Burro freddo |
| **8 g** - Lievito di birra fresco | **1** - Uovo |

**Spennellatura**

| Ingredienti                  | Ingredienti             |
| ---------------------------- | ----------------------- |
| **1** - Tuorlo | Latte intero |

## Procedimento

> Preriscaldare il forno a 180°

1. Per realizzare i panini con gocce di cioccolato iniziate dalla preparazione del lievitino: in una ciotola versate la farina, il lievito fresco sbriciolato e l'acqua. Mescolate rapidamente, quindi coprite con pellicola e lasciate lievitare coperto con pellicola per 1 ora a 25°-26° (va bene conservarlo nel forno spento con la luce accesa). Trascorso questo tempo il lievitino sarà aumentato di volume. 
1. Nella ciotola della planetaria munita di gancio versate le farine e il lievitino. Aggiungete anche il lievito fresco sbriciolato. 
1. Infine unite lo zucchero e azionate la planetaria per iniziare a impastare. Con la planetaria in azione versate il latte.
1. Incorporate l'uovo intero e lavorate per 4-5 minuti finché l'impasto non si sarà incordato. 
1. A questo punto aggiungete il burro freddo un pezzetto alla volta, poi aggiungete anche un pizzico di sale. 
1. Per finire versate le gocce di cioccolato fredde. Azionate nuovamente la macchina, giusto il tempo di incorporare il cioccolato. 
1. Ora trasferite l'impasto sulla spianatoia infarinata.
1. Date qualche piega e poi trasferite il panetto in una ciotola, coprite con pellicola e lasciate lievitare, sempre nel forno con la luce accesa, per 2 ore o fino al raddoppio del volume. 
1. Una volta lievitato, trasferite l'impasto su una spianatoia infarinata e dividetelo in pezzetti da 50-60 g. Otterrete circa 18 panini.
1. Date una forma tondeggiante ai pezzetti di impasto e adagiateli su una teglia rivestita con carta forno. 
1. Lasciate lievitare per un'ora, sempre nel forno spento con la luce accesa.
1. Spennellate la superficie con tuorlo e latte miscelati, poi cuocete in forno statico preriscaldato a 180° per 20 minuti. 
1. I panini con gocce di cioccolato saranno pronti quando risulteranno ben dorati, sfornateli e lasciateli raffreddare prima di gustarli

