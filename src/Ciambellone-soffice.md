# Ciambellone soffice

![](img/Ciambellone-soffice.webp)

## Ingredienti

| Ingredienti                  | Ingredienti             |
| ---------------------------- | ----------------------- |
| **300 g** - Farina 00 | Arancia (buccia grattugiata) |
| **165 g** - Olio di semi | **1 bustina** - Vanilina |
| **250 g** - Zucchero | **1 bustina** - Lievito per dolci |
| **4** - Uova medie a temperatura ambiente | **1 pizzico** - Sale |
| **100 g** - Latte a temperatura ambiente| **4-5 cucchiai** - Granella di zucchero per decorare (o zucchero a velo) |

## Procedimento

> Preriscaldare il forno a 180°

1. Prima di tutto montate con le fruste elettriche le uova con lo zucchero, la vaniglia, le bucce finemente grattugiate degli agrumi, fino ad ottenere un composto spumoso e leggero.
1. Poi incorporate piano piano anche l'olio a filo, sempre montando a velocità alta.
1. Aggiungete a questo punto farina setacciata con il lievito e il sale, alternandola con il latte, sempre mescolando, questa volta a velocità bassa.
1. Infine versatelo in uno stampo a ciambella bello alto della dimensione di 24 cm se è più basso di 7,5 cm  utilizzatene uno da 26 cm precedentemente imburrato e infarinato. Cospargete di granella di zucchero.
1. Cuocete il ciambellone in forno ben caldo, nella parte media del vostro forno a 180° per circa 45 minuti.  Se dallo spioncino del forno vedete dopo circa 20-25 minuti che scurisce troppo abbassate a 170° e proseguite la cottura, in questo caso è possibile che i tempi di cottura si allunghino di 5-6 minuti.
1. Se la granella dovesse scendere nel ciambellone, potete aggiungerne ancora un pochino dopo circa 35 minuti (mi raccomando non aprite il forno prima! si dev'essere già formata una leggera cupola in superficie)
1. Il ciambellone è pronto, quando alla prova, lo stecchino risulta asciutto

