# Sostituti del latticello

{{hi:Latticello}}
{{hi:Cremor tartaro}}
{{hi:Kefir}}

## Latticello con latte e aceto

Il primo sostituto del latticello che vi proponiamo è una miscela di latte e aceto. Aggiungere aceto al latte infatti gli conferisce un'acidità simile a quella del latticello.

È possibile utilizzare vari tipi di aceto, come l'aceto di sidro di mele o l'aceto bianco distillato che ha un sapore più neutro.
        
Potete usare qualsiasi tipo di latte. Sceglietelo in base al tipo di latticello che prevede la ricetta. Se ad esempio la ricetta prevede un latticello a basso contenuto di grassi assicuratevi di usare del latte magro.
        
Per ottenere il sostituto del latticello a base di aceto e latte, aggiungete 15 ml di aceto a 222 ml di latte (6,75ml per 100ml).
        
Secondo gli esperti, prima di usarla nelle ricette non è necessario far riposare la miscela per 10-15 minuti, al contrario dei tanti suggerimenti che circolano in merito.
        
## Latticello con latte e succo di limone

Al posto dell'aceto, potete aggiungere del succo di limone al latte. Anche il succo di limone infatti è un acido.
        
Le dosi non cambiano. Aggiungete 15 ml di succo di limone a 222 ml di latte (6,75ml per 100ml) e mescolate.
        
Potete utilizzare del succo di limone appena spremuto o il succo di limone già pronto. Tenete conto, però, che quelli confezionati a volte contengono conservanti, come il benzoato di sodio e il solfito di sodio. I solfiti possono scatenare attacchi di asma in alcuni soggetti sensibili.
        
## Latticello con latte e cremor tartaro

Un'altra sostanza acida che può essere combinata con il latte per fare un buon sostituto del latticello è il cremor tartaro, noto con il nome chimico di bitartrato di potassio.
        
Questa polvere bianca dalla consistenza fine è un sottoprodotto della produzione del vino e ha un sapore neutro.
        
La dose prevede l'uso di 5 grammi di cremor tartaro ogni 237 ml di latte (2g per 100ml).
        
Non mischiateli direttamente, perché la polvere tende a formare grumi quando viene mescolata da sola nel latte. Meglio aggiungerla agli altri ingredienti secchi presenti nella ricetta e solo dopo aggiungere il latte.
        
In alternativa frullatela con 30 ml di latte e solo dopo aggiungetela al resto del latte.
        
## Latticello con panna acida e latte o acqua

La panna acida viene prodotta utilizzando i batteri dell'acido lattico per fermentare la crema. Questo processo le conferisce un sapore piccante e acidulo simile a quello del latticello.
        
Tuttavia, la panna acida è più spessa del latticello, quindi è meglio diluirla con acqua o latte prima di utilizzarla come sostituto del latticello.
        
Unite 172 grammi di panna acida a 59 ml di acqua o latte (290g per 100ml) e mescolate fino a quando il composto non diventa liscio.
        
## Latticello con yogurt naturale, latte o acqua

Anche lo yogurt bianco naturale ha un sapore acido e una nota piccante. Per questo è tra i migliori sostituti del latticello, meglio se diluito con acqua o latte, soprattutto nelle ricette con una pastella sottile, come le torte.
        
Per ottenere 237 ml di sostituto del latticello, unite 163 ml di yogurt bianco a 59 ml di acqua o latte (276ml per 100ml) e frullate fino a rendere il composto omogeneo.
        
## Kefir

Il kefir non aromatizzato è una bevanda a base di latte fermentato che ha un aspetto e un sapore simili al latticello.
        
Potete sostituire il latticello con il kefir nelle ricette, usando la stessa dose prevista per il latticello.
        
Il kefir contiene più batteri buoni e microbi rispetto al latticello. Però nelle ricette di dolci al forno il calore ne uccide la gran parte.
        
## Latticello in polvere

Potete acquistare il latticello in polvere disidratato e riportarlo allo stato liquido aggiungendo acqua, seguendo le istruzioni riportate sulla confezione.

Di solito si aggiungono 30 grammi di latticello in polvere a 237 ml di acqua per ottenere 237 ml di latticello.
        
Se state usando il latticello in polvere in ricette che prevedono la cottura, è meglio mescolare la polvere di latticello con gli altri ingredienti secchi, quindi aggiungere l'acqua nella fase della preparazione in cui è prevista l'aggiunta del latticello liquido.
