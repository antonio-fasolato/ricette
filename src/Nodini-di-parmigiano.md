# Nodini di parmigiano

![](img/Nodini-di-parmigiano.jpg)

{{hi:Parmigiano}}

## Ingredienti

| Ingredienti                  | Ingredienti             |
| ---------------------------- | ----------------------- |
| **Per la pasta Brisee** |  |
| **30 g** - Parmigiano reggiano grattugiato | **100 g** - Burro freddo |
| **200 g** - Farina 00 | **70 g** - Latte freddo |
| **Per la copertura** | |
| **1** - Uovo | **10 g** - Parmigiano reggiano grattugiato |

## Procedimento

> Preriscaldare il forno a 200°

1. Per preparare i nodini di parmigiano, iniziate dall'impasto: ponete nel mixer munito di lame la farina, il burro freddo di frigo a tocchetti e il sale. Azionate le lame e frullate fino ad ottenere un composto sabbioso e farinoso. Trasferitelo sul piano da lavoro e dategli la classica forma a fontana.
1. Versate al centro il parmigiano grattugiato e, cominciando ad impastare velocemente per incorporare farina, unite poco a poco anche il latte ben freddo. Impastate brevemente l’impasto per fino a fargli assumere una consistenza soda e piuttosto elastica, formatene un panetto e dategli una forma rettangolare, appiattitelo leggermente, quindi foderatelo con pellicola trasparente e fatelo riposare in frigo per almeno 30 minuti. 
1. Trascorso questo tempo, potete procedere a formare i vostri nodini. Suddividete l’impasto in porzioni da 25 g circa l’una, e ricavate da ognuno un filoncino stretto, lungo circa 18 cm. Intrecciate il filoncino per creare un piccolo occhiello quindi annodate il filoncino, facendo passare all’interno dell'occhiello uno dei due lembi; tirate delicatamente per formare un piccolo nodo. Proseguite così per creare anche gli altri nodini di parmigiano. 
1. Poneteli su una teglia ricoperta di carta da forno, spennellateli con l’uovo sbattuto e poi cospargeteli con il Parmigiano. 
1. Cuocete i vostri nodini al parmigiano in forno statico preriscaldato a 200° per 18 minuti, sfornateli e lasciateli raffreddare. Il delizioso snack è servito!
